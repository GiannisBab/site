Ο προσωπικός υπολογιστής θεωρείται δεδομένος για τους χρήστες μετά τη
δεκαετία του 1980, αλλά ήταν μόνο μια ιδέα για πολύ λίγους ερευνητές τη
δεκαετία του 1970. Η αρχή έγινε με το όραμα για το Dynabook, το οποίο
έμοιαζε με ένα σύγχρονο τάμπλετ. Αν και ήταν αδύνατο να κατασκευαστεί
ένα τάμπλετ τότε, οι ερευνητές αποφάσισαν να χρησιμοποιήσουν το υλικό
της εποχής τους, ώστε να φτιάξουν ένα σχετικά μικρό υπολογιστή, πάνω
στον οποίο θα αναπτύξουν το λογισμικό του μελλοντικού προσωπικού
υπολογιστή.

<figure id="fig:xerox-alto">
{% include figure image_path="/images/xerox-alto.jpg" caption="Ο
επιτραπέζιος υπολογιστής της Xerox Alto ήταν ένα λειτουργικό πρωτότυπο
πάνω στην ιδέα του Dynabook, το οποίο βελτιωνόταν συνεχώς από τους
ερευνητές του PARC και οδήγησε τελικά στην κατασκευή του πρώτου
σύγχρονου υπολογιστή με γραφική επιφάνεια εργασίας, του Xerox Star."
alt="Xerox Alto" %}
<figcaption>
Ο επιτραπέζιος υπολογιστής της Xerox Alto ήταν ένα λειτουργικό πρωτότυπο
πάνω στην ιδέα του Dynabook, το οποίο βελτιωνόταν συνεχώς από τους
ερευνητές του PARC και οδήγησε τελικά στην κατασκευή του πρώτου
σύγχρονου υπολογιστή με γραφική επιφάνεια εργασίας, του Xerox Star.
</figcaption>
</figure>
<figure id="fig:smalltalk-paint">
{% include figure image_path="/images/smalltalk-paint.png" caption="Οι
γραφικές διεπαφές μετατοπίζουν τη σημασία της διάδρασης από το κείμενο
προς τις εικόνες και τα γραφικά. Για αυτόν τον σκοπό, μαζί με τη
δημιουργία του περιβάλλοντος προγραμματισμού είναι εξίσου σημαντικό να
δημιουργηθεί ένα πρόγραμμα επεξεργασίας εικόνας, με το οποίο θα
διευκολυνθεί η κατασκευή των πρόσθετων γραφικών στοιχείων, καθώς, και
των εικονιδίων και των γραμματοσειρών." alt="Eπεξεργασία εικόνας" %}
<figcaption>
Οι γραφικές διεπαφές μετατοπίζουν τη σημασία της διάδρασης από το
κείμενο προς τις εικόνες και τα γραφικά. Για αυτόν τον σκοπό, μαζί με τη
δημιουργία του περιβάλλοντος προγραμματισμού είναι εξίσου σημαντικό να
δημιουργηθεί ένα πρόγραμμα επεξεργασίας εικόνας, με το οποίο θα
διευκολυνθεί η κατασκευή των πρόσθετων γραφικών στοιχείων, καθώς, και
των εικονιδίων και των γραμματοσειρών.
</figcaption>
</figure>

Ο προσωπικός υπολογιστής Xerox Alto[^1] δημιουργήθηκε με το υλικό των
μινι-υπολογιστών εκείνης της εποχής, αλλά με έμφαση στη διάδραση με έναν
χρήστη που γινόταν με οθόνη γραφικών και ποντίκι. Αρχικά, οι σχεδιαστές
του χρησιμοποίησαν έναν μίνι-υπολογιστή για να εξομοιώσουν την
λειτουργία του και στη συνέχεια κατασκεύασαν εκατοντάδες αντίγραφα του,
έτσι ώστε πολλοί διαφορετικοί χρήστες να αποκτήσουν πρόσβαση και να
δημιουργηθεί μια κοινότητα γύρω από αυτόν. Με αυτόν τον τρόπο, το Alto
ήταν κάτι περισσότερο από ένα εύθραστο εργαστηριακό πείραμα και επέτρεψε
στους χρήστες του όχι απλά να πάρουν μια γεύση από το μέλλον, αλλά να
μεταφερθούν σε αυτό.

Η επιτραπέζια μορφή του Alto ήταν απλά ένα ενδιάμεσο στάδιο πριν
φτάσουμε στους φορητούς προσωπικούς υπολογιστές, αλλά το λογισμικό του
αναπτύχθηκε με αφετηρία το όραμα του Dynabook για έναν υπολογιστή για
παιδιά, όλων των ηλικιών. Πράγματι, το σύστημα προγραμματισμού
Smalltalk[^2] διευκόλυνε τη γρήγορη ανάπτυξη εφαρμογών και, κυρίως, τον
πειραματισμό, με στόχο την κατανόηση της επιστήμης και της τεχνολογίας.
Τα παιδιά ανέπτυξαν εφαρμογές ζωγραφικής και κίνησης, ενώ παράλληλα
έμαθαν να σκέφτονται μαζί με το σύστημα Alto, το οποίο, εκτός από
εργαλείο, ήταν και μέσο επικοινωνίας.

Εκτός από τα παιδιά, οι προγραμματιστές του Alto ανέπτυξαν λογισμικό και
για πολλές άλλες κατηγορίες χρηστών, όπως είναι οι υπάλληλοι γραφείου,
οι οποίοι αποτελούν βασικούς πελάτες της Xerox. Ο Larry Tesler
μετασχημάτισε τον επεξεργαστή κειμένου Bravo στον Gypsy, έτσι ώστε η
χρήση του να είναι μη τροπική. Με αυτόν τον τρόπο, το Alto αποτέλεσε
παράδειγμα για την ανάπτυξη των επόμενων επιτραπέζιων προσωπικών
υπολογιστών, όπως είναι το Xerox Star και ο Apple Macintosh, ενώ το
λογισμικό του έθεσε τη βάση για τις αντικειμενοστραφείς γλώσσες
προγραμματισμού, τα παραθυρικά περιβάλλοντα και τις δικτυακές εφαρμογές.

[^1]: fig. **¿fig:xerox-alto?**

[^2]: fig. **¿fig:smalltalk-paint?**
