Ο Larry Tesler στην πρώτη προγραμματιστική δουλειά του προσπάθησε να
βελτιώσει την ευχρηστία μιας διεπαφής σχεδίασης γραφικών για μεγάλες
οθόνες σε στάδια ποδοσφαίρου, έτσι ώστε να είναι προσβάσιμη από τους
γραφίστες και όχι μόνο από τους προγραμματιστές. Αν και δεν είχε κάποια
εκπαίδευση σε θέματα ευχρηστίας, στο μέλλον θα έκανε πολλές συνεισφορές
σε αυτήν την περιοχή αρχικά εργαζόμενος στο Xerox PARC και στην Apple
και μετά ως σύμβουλος ευχρηστίας πολλών οργανισμών. Η βασική πεποίθηση
του Larry Tesler είναι ότι μια διεπαφή θα πρέπει να είναι εύκολη για τον
αρχάριο και ευκαιριακό χρήστη, μια φιλοσοφία η οποία τελικά επικράτησε
στον κλάδο της σχεδίασης της διάδρασης.

<figure id="fig:tesler-profile">
{% include figure image_path="/images/tesler-profile.jpg" caption=""
alt="Larry Tesler" %}
<figcaption>
Ο Larry Tesler κατασκεύασε λογισμικό με έμφαση στην προσβασιμότητα από
απλούς χρήστες. Η πιο σημαντική συνεισφορά του είναι η μη-τροπική
αλληλεπίδραση, την οποία δοκίμασε αρχικά στο Xerox Alto με τον
επεξεργαστή κειμένου Gypsy. Η έννοια της ευχρηστίας για τον Larry Tesler
συμπίπτει με την ευκολία για τον περιστασιακό και αρχάριο χρήστη και
τελικά επικράτησε στην περιοχή της διάδρασης.
</figcaption>
</figure>
<figure id="fig:nomodes">
{% include figure image_path="/images/nomodes.png" caption="" alt="Μη
τροπική διάδραση" %}
<figcaption>
Η διάδραση με έναν επεξεργαστή κειμένου γινόταν αρχικά με την επιλογή
κατάστασης λειτουργίας όπως είναι η εισαγωγή κειμένου και οι εντολές
αναζήτησης και αποθήκευσης. Ο τρόπος αυτός, αν και παραμένει αποδεκτός
από τους προχωρημένους χρήστες, αποτέλεσε εμπόδιο για τους αρχάριους
χρήστες, το οποίο οδήγησε τον Larry Tesler να προσθέση σχετική αναφορά
στην πινακίδα του αυτοκινήτου του, καθώς και στην ονομασία της
προσωπικής ιστοσελίδας του.
</figcaption>
</figure>

Η σημαντικότερη συνεισφορά του έγινε πραγματικότητα με την επιμονή του
στη μη-τροπικότητα της διεπαφής. Σε μια εποχή που όλες οι διεπαφές, όπως
η γραμμή εντολών και τα πρώτα γραφικά περιβάλλοντα, βασίζονται στην
τροπικότητα, σχεδίασε, υλοποίησε και δοκίμασε με απλούς χρήστες μια μη
τροπική διεπαφή. Πράγματι, οι αρχάριοι χρήστες φάνηκε να προτιμούν πρώτα
την επιλογή ενός αντικειμένου στη διεπαφή, π.χ. λέξη, παράγραφο, εικόνα
και μετά την επιλογή της ενέργειας, παρά το αντίθετο, που μέχρι τότε
ήταν το κυρίαρχο τροπικό στυλ διάδρασης.

Το μεγαλύτερο μέρος της αρχικής προγραμματιστικής δουλειάς του έγινε για
περιβάλλον γραφείου με έμφαση στον επεξεργαστή κειμένου. [^1] Με αυτόν
τον τρόπο μετέτρεψε τον αρχικό οπτικό επεξεργαστή κειμένου Xerox Bravo,
σε μια μη-τροπική έκδοση, [^2] που λεγόταν Gypsy και η οποία ελάχιστα
διαφέρει από τους σύγχρονους οπτικούς επεξεργαστές κειμένου, όπως το
Microsoft Word. Επιπλέον, ανέπτυξε το σύστημα PUΒ, το οποίο αποτέλεσε
την έμπνευση για την μελλοντική ανάπτυξη του συστήματος LaTex.

Η πιο δημοφιλής συνεισφορά του Larry Tesler είναι η διάδραση αντιγραφής
και επικόλλησης μέσω του προχείρου, το οποίο, πλέον, βρίσκεται σε όλες
τις γραφικές διεπαφές. Λιγότερο γνωστή αλλά εξίσου σημαντική είναι η
κατασκευή του πρώτου περιηγητή κώδικα στο περιβάλλον Smalltalk. Μετά τη
δεκαετία του 1980, από την θέση του συμβούλου θα συνεχίσει να επηρεάζει
την κατασκευή της διάδρασης για περισσότερο ή λιγότερο γνωστά συστήματα,
όπως το Apple Newton και το Amazon Books.

[^1]: fig. **¿fig:tesler-profile?**

[^2]: fig. **¿fig:nomodes?**
